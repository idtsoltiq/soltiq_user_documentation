---
title: Pregled proizvoda
---

## ⚠️ UPOZORENJE!

!!! warning "Prije korištenja pažljivo pročitajte upute i upoznajte se s opremom."

!!! warning "Ovu opremu smiju instalirati, popravljati i održavati isključivo kvalificirane osobe. Popravke mora izvršiti SOLTIQ/IDT Technology d.o.o. ili unaprijed ovlaštena radionica."

!!! warning "Tijekom instalacije, popravka i održavanja potrebno je poštivati sve važeće lokalne, regionalne i nacionalne zakone i propise."

!!! warning "Nemojte instalirati niti koristiti proizvod koji je na bilo koji način oštećen."

!!! warning "Ne umećite strane predmete u Type 2 ili Schuko utičnice."

!!! warning "Izbjegavajte postavljanje punionice na lokacijama izloženima ekstremnim temperaturama, jakim vjetrovima ili udarima munje. U blizini mora biti osigurana odgovarajuća gromobranska zaštita."

!!! warning "Adapteri su dopušteni isključivo na priključku za EV vozila."

!!! warning "Produžni kabeli nisu dopušteni."

!!! danger "Bilo kakvo vješanje, njihanje ili stajanje na solarnoj strehi strogo je zabranjeno!"




# Pregled proizvoda

Ova sekcija pruža pregled proizvoda, uključujući njegove glavne značajke, funkcionalnosti i svrhu. Cilj je omogućiti korisniku jasno razumijevanje osnovnih komponenti i namjene proizvoda prije detaljnijeg upoznavanja s njegovom upotrebom.

---

# Prednji pogled proizvoda

![Overview1](assets/Overview1.png)

### **Stavka 1 - Solarni paneli**
    
Solarni paneli služe kao primarni izvor energije za punionicu i električna vozila (EV).

Maksimalna izlazna snaga solarnih panela iznosi 2,5 kW, no stvarna snaga može varirati ovisno o različitim čimbenicima, uključujući doba dana, godišnje doba, orijentaciju stanice (npr. zasjenjenost zgradama ili drvećem), starost panela te njihovu čistoću.

!!! info "Za optimalne performanse, preporučuje se redovito čišćenje panela i uklanjanje prašine i nečistoća." 



### **Stavka 2 - Baza solarne stanice za punjenje i parkirno mjesto**

Baza s integriranim baterijskim sustavom koja se može koristiti kao parkirno mjesto za osobno vozilo srednje/manje veličine (maks. 2,5 t)

!!! warning "Maksimalna dopuštena masa vozila je 2.5t" 

### **Stavka 3 - Mehanizam škarastog tipa**

Streha s integriranim solarnim panelima opremljena je mehanizmom tipa “škare” koji omogućuje precizno i stabilno podizanje i spuštanje konstrukcije:

![Overview8](assets/Overview8.png)

!!! warning "Korisnik je dužan spustiti strehu i pravilno je osigurati u slučaju olujnog vremena. (Vidi: "Podizanje i spuštanje strehe")" 
    

### **Stavka 4 LTE i GPS antena**

Koristi se za LTE internetsku komunikaciju i geolociranje stanice za punjenje.
Antena mora imati jasan pogled prema nebu.

---
# Pogled na rasvjetu

![Overview2](assets/Overview2.png)

### **Stavka 1 - LED rasvjeta sa signalizacijom statusa**

LED svjetla osiguravaju osvjetljenje tijekom noćnog rada te signaliziraju status punionice.

- 🔵 **Plava trepćuća svjetlost** – Punionica se pokreće dok plava svjetlost ne postane kontinuirana.
- 🔷 **Plava kontinuirana svjetlost** – Punionica je spremna za korištenje.
- 🟢 **Zelena trepćuća svjetlost** – Punionica je aktivna i puni električno vozilo ili uređaje spojene na šuko utičnice.
- 🔴 **Crvena trepćuća svjetlost** – Aktivirana je tipka za hitno zaustavljanje; svi energetski izlazi i elektromehanički aktuatori mehanizma škara su deaktivirani.
- 🟡🟠 **Žuta/narančasta trepćuća svjetlost** – Punionica podiže ili spušta solarne panele.

#### Legenda ikona:

    🔵 / 🟢 / 🔴 / 🟡 / 🟠 – Trepćuće svjetlo
    
        Okrugla ikona označava svjetlo koje trepće (intermitentna signalizacija).

    🔷 – Kontinuirano svjetlo
    
        Dijamantna (romb) ikona označava svjetlo koje svijetli neprekidno.


### **Stavka 2 – LED rasvjeta na mehanizmu škara**

Kontinuirana svjetla označavaju status napunjenosti interne baterije punionice prema sljedećim bojama:

![Overview9](assets/Overview9.png)

U slučaju trepćuće svjetlosti, značenja su sljedeća:

* 🔴 **Crvena trepćuća svjetlost** – Aktivirana je tipka za hitno zaustavljanje; svi energetski izlazi i elektromehanički aktuatori mehanizma škara su deaktivirani.
* 🟡🔠 **Žuta/narančasta trepćuća svjetlost** – Punionica podiže ili spušta solarne panele.

#### **Legenda ikona:**

* 🔵 / 🟢 / 🔴 / 🟡 / 🔠 – *Trepćuće svjetlo*
  Okrugla ikona označava svjetlo koje trepće (intermitentna signalizacija).

* 🔷 – *Kontinuirano svjetlo*
  Dijamantna ikona označava svjetlo koje svijetli neprekidno.

---
# **Bočni pogled na energetske izlaze i tipke za hitno zaustavljanje**

![Overview3](assets/Overview3.png)  

![Overview3_2](assets/Overview3_2.png)

### **Stavka 1 – Pozicija tipki za hitno zaustavljanje**

!!! warning "Korisnik mora biti upoznat s lokacijom tipki za hitno zaustavljanje prije bilo kakvog korištenja ili rukovanja punionicom."

![Schuko](assets/EStop.png)

Pritiskom na tipku za hitno zaustavljanje deaktiviraju se svi energetski izlazi (uključujući utičnice za punjenje EV vozila i Schuko utičnice), a prekida se i signal prema aktuatorima za podizanje i spuštanje strehe.

U slučaju kvara punionice, problema s EV vozilom, prekida internetske komunikacije ili neželjenog spuštanja strehe, korisnik pritiskom na tipku za hitno zaustavljanje stavlja sustav u sigurno stanje.

!!! warning "Prije ponovnog pokretanja, korisnik je dužan pregledati stanje punionice. U slučaju bilo kakvih nedoumica, obratite se SOLTIQ timu putem e-mail adrese: [info@soltiq.eu](mailto:info@soltiq.eu)."

### **Stavka 2 i 5 – Schuko jednofazne utičnice**

![Schuko](assets/Schuko.png)

Utičnice su namijenjene napajanju jednofaznih uređaja, uključujući e-bicikle.

Napon na utičnicama iznosi 230 VAC / 50 Hz.

!!! info "Maksimalna dopuštena struja (kombinirano za obje utičnice) iznosi 10 A."

!!! warning "Korištenje utičnica tijekom kiše nije dopušteno. Zaštitni poklopci moraju prekrivati utičnice kada se ne koriste."

!!! warning "Zaštitni poklopci utičnica moraju biti ispravni kako bi se osigurala zaštita električne instalacije od prodora vode i vlage. Ako ovaj uvjet nije ispunjen, odmah prekinite s korištenjem punionice i obratite se SOLTIQ timu putem e-mail adrese: [info@soltiq.eu](mailto:info@soltiq.eu)."

### **Stavka 3 i 6 – Priljučak za punjenje EV vozila**

Trofazni priključak za punjenje EV vozila sa mogućnošću punjenja vozila sa 8kW ili 4kW po priključku ukoliko se istovremeno pune 2 EV vozila

![EVChargerDemo1](assets/EVChargerDemo1.png)

#### Statusne LED indikacije na priključku za EV vozilo

- ⚫ **Bez svjetla**  
  Provjerite napajanje punionice.

- ⚪ **Bijelo**  
  Punionica je u stanju mirovanja ili je punjenje završeno.

- 🔵 **Plavo**  
  Kontinuirano: punionica čeka vozilo.  
  Trepćuće: vozilo se puni.

- 🟢 **Zeleno**  
  Punjenje je zakazano (npr. Eco način, dostupno u određenim zemljama)  
  ili čeka odgovor treće strane.

- 🟡 **Žuto**  
  Čeka autentifikaciju ili je rezervirano.  
  Autentificirajte se putem aplikacije ili RFID ključa.

- 🟠 **Narančasto**  
  Punionica čeka konfiguraciju od strane ovlaštenog instalatera.

- 🔴 **Crveno**  
  Došlo je do pogreške. Isključite vozilo i ponovno pokrenite punionicu.  
  Ako se crveno svjetlo ne ugasi, kontaktirajte instalatera.

- 🟣 **Ljubičasto**  
  Ažuriranje firmvera u tijeku. Ovo obično traje nekoliko minuta.

Za više informacija o priljučku pogledajte sljedeće korisničke priručnike: [Zaptec Go](https://help.zaptec.com/hc/en-001/articles/360017688118-Zaptec-Go-Documents-and-manuals)

### Stavka 4 - IP kamera

Kamera koja se koristi za provjeru zauzeća punionice putem mobilne aplikacije.

![ipcam](assets/ipcam.png)

### **Stavka 5 – POS uređaj za naplatu**

Opcionalni dodatak na punionicu koji se može koristiti za retanje parkirnog mjesta - za više informacija kontaktirajte SOLTIQ tim putem e-mail adrese: [info@soltiq.eu](mailto:info@soltiq.eu).

---

# **Razvodne kutije**

Kontrolna elektronika, kao i sigurnosni uređaji, smješteni su u "totemu" punionice, kao što je prikazano na slici:

![Overview4](assets/Overview4.png)

### **Stavka 1 – Lijeva razvodna kutija**

![DistBoxLeft](assets/DistBoxLeft.png)

1. Automatski osigurač za solarne panele.  
2. Glavna sklopka za internu bateriju punionice.  
3. Tipka za paljenje/gašenje invertera.  

Razvodna kutija sadrži upravljačke jedinice, automatske osigurače solarnih panela, prekidač za inverter, LTE modem i glavnu sklopku baterije.

!!! info "Za postupak paljenja i gašenja punionice vidi poglavlje 'Paljenje i gašenje punionice'."

### **Stavka 2 – Razvodna kutija za napajanja i trofazni sustav**

![DistBoxRight](assets/DistBoxRight.png)

1. FID sklopka za trofazni sustav.  
2. Glavni automatski osigurači za trofazni sustav.  
3. Glavni automatski osigurač za Schuko utičnice.  
4. Glavni automatski osigurač za unutarnja napajanja punionice.

!!! info "Za postupak paljenja i gašenja punionice vidi poglavlje 'Paljenje i gašenje punionice'."

---

# **Elektromehanički aktuatori i plinski amortizeri**

![Overview5](assets/Overview5.png)

### **Stavka 1 – Elektromehanički aktuatori**

Elektromehanički aktuatori čine glavni pogonski mehanizam za podizanje i spuštanje strehe.

!!! warning "Ne dodirujte aktuatore tijekom mirovanja ili rada kako biste izbjegli mogućnost ozljede ili materijalne štete. Povremeno izvršite vizualni pregled kako biste otklonili sumnju na oštećenja. Korisnik mora osigurati da se u radnom prostoru aktuatora ne nalaze strani predmeti."

### **Stavka 2 – Plinski amortizer**

Plinski amortizeri koji pomažu aktuatorima u podizanju strehe.

!!! info "Plinski amortizer sadrži plin pod visokim tlakom."

!!! warning "Ne dodirujte plinske tijekom mirovanja ili rada kako biste izbjegli mogućnost ozljede ili materijalne štete. Povremeno izvršite vizualni pregled kako biste otklonili sumnju na oštećenja. Korisnik mora osigurati da se u radnom prostoru aktuatora ne nalaze strani predmeti."

---
# **Vodilice mehanizma škara**

![Overview6](assets/Overview6.png)

### **Stavka 1 – Vodilice**

Vodilice je potrebno održavati čistima – potrebno je redovito uklanjati kablove, lišće i druge prepreke kako bi mehanizam radio nesmetano.

!!! warning "Vodilice moraju u svakom trenutku biti slobodne od prepreka kako bi se izbjegla moguća ozljeda ili materijalna šteta."

!!! info "Ljuštenje zaštitne boje na kontaktnim površinama je normalna pojava – korozija neće nastati jer su komponente izrađene od nehrđajućeg čelika."

---

# **Zatezne sajle strehe i ventilacija invertera**

![Overview7](assets/Overview7.png)

## **Stavka 1 – Zatezne sajle**

Zatezne sajle povećavaju krutost konstrukcije strehe s ciljem smanjenja njihanja tijekom vremenskih nepogoda.  
Djeluju isključivo kada je streha u potpuno podignutom položaju.

!!! warning "Povremeno provjerite zategnutost sajli (dok je streha u potpuno podignutom položaju). U slučaju labavosti, kontaktirajte SOLTIQ tim putem e-mail adrese: [info@soltiq.eu](mailto:info@soltiq.eu)."

### **Stavka 2 – Ventilacija invertera**

Otvor za ispuh toplog zraka iz invertera punionice.

!!! warning "Potrebno je osigurati minimalni razmak od 0,5 m između stražnje strane punionice (gdje se nalazi ispuh) i najbliže zapreke kako bi se omogućila pravilna cirkulacija zraka."

!!! warning "Povremeno vizualno provjerite ventilacijski otvor kako biste se uvjerili da nema nakupina prašine, lišća ili drugih nečistoća."

---

## U SLUČAJU NEDOUMICA I PITANJA

!!! info "Uvijek ste dobrodošli kontaktirati SOLTIQ tim putem e-mail adrese: [info@soltiq.eu](mailto:info@soltiq.eu)"


